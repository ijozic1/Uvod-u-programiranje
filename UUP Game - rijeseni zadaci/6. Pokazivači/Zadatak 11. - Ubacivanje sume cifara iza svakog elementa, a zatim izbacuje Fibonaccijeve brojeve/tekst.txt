Potrebno je napisati C program koji sadrži sljedeće funkcije:

Funkcija ubaci prima niz cijelih brojeva te nakon svakog člana niza ubacuje u niz pozitivan broj koji predstavlja sumu cifara 
prethodnog člana. Npr. ako je niz glasio:
123, 456, 789
nakon poziva funkcije niz treba glasiti:
123, 6, 456, 15, 789, 24
Funkcija ne treba vraćati ništa jer je broj članova nakon poziva funkcije poznat (iznosi tačno dvostruku vrijednost primljenog 
broja članova). U funkciji pretpostavite da je niz deklarisan tako da je dovoljno velik da primi sve dodatne članove.

Funkcija izbaci prima niz cijelih brojeva i iz njega izbacuje sve članove niza koji su Fibonaccijevi brojevi. Fibonaccijev 
(Fibonaći) niz je dobro poznati niz prirodnih brojeva čiji je svaki član jednak sumi prethodna dva, a prva dva člana niza 
su po definiciji jedinice, dakle taj niz glasi:
1, 1, 2, 3, 5, 8, 13, 21, 34, 55…

Dakle, iz primljenog niza treba izbaciti sve brojeve koji se pojavljuju u Fibonaccijevom nizu, pa npr. ako je funkciji 
proslijeđen niz:
1, 2, 3, 4, 5, 6, 7, 8, 9
nakon poziva funkcije niz treba glasiti:
4, 6, 7, 9
Funkcija treba vratiti broj članova niza nakon izbacivanja.

U funkciji main treba iskoristiti dvije prethodno napravljene funkcije na sljedeći način: korisnik najprije unosi 
niz od fiksno 10 cijelih brojeva, zatim se poziva funkcija ubaci, pa funkcija izbaci, te se na kraju ispisuje tako modificiran niz.

Primjer ulaza i izlaza:

Unesite niz od 10 brojeva: 1 2 3 4 5 6 7 8 9 10
Modificirani niz glasi: 4, 4, 6, 6, 7, 7, 9, 9, 10.
U programu se smiju nalaziti i druge funkcije osim navedenih - po želji.

Napomena: U zadatku je strogo zabranjeno koristiti pomoćne nizove tj. deklarisati bilo kakav niz osim niza deklarisanog u
main funkciji! Rješenje u kojem budu korišteni pomoćni nizovi će biti bodovano sa 0 bodova!
