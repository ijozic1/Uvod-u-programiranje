Dat je neki niz prirodnih brojeva (uključujući nulu), na primjer:
233, 38, 17777, 7737, 152
Ovaj niz možemo posmatrati kao neprekinuti niz cifara, npr:
23338177777737152
Potrebno je u drugi niz upisati: cifru i koliko puta uzastopno se ta cifra nalazi u ovom neprekinutom nizu. Dakle, za primjer iznad 
drugi niz bi trebao glasiti:
2 1 3 3 8 1 1 1 7 6 3 1 7 1 1 1 5 1 2 1
(cifra 2 se pojavljuje 1 put uzastopno, cifra 3 se pojavljuje 3 puta uzastopno itd.)

Potrebno je napisati program koji radi na sljedeći način: najprije se unosi veličina polaznog niza (max. 100 elemenata), a zatim i njegovi 
članovi (osigurati da se ponavlja unos ako korisnik proba unijeti neispravnu veličinu ili član koji nije prirodan broj ili nula). Zatim se 
na ekranu ispisuju članovi drugog niza razdvojeni znakom razmaka.

Primjer ulaza i izlaza:
Unesite velicinu niza: 5
Unesite clanove niza: 233 38 17777 7737 152
Finalni niz glasi:
2 1 3 3 8 1 1 1 7 6 3 1 7 1 1 1 5 1 2 1

Napomena: U postavci zadatka je dat polazni kod - nije dozvoljeno promijeniti ovaj kod! Vaše rješenje zadatka napišite umjesto komentara 
/* === OVDJE UBACITI KOD === */ a ono što se nalazi prije i poslije toga nipošto nemojte mijenjati jer vam neće prolaziti testovi!
